# Дядо Коледа
## Джудженцето Алфи
Фабриката за играчки на Дядо Коледа се намира на Северния полюс и там декември винаги е най-натоварения месец.

Така беше и тази година.

Дядо Коледа непрекъснато обикаляше фабриката.

Трябваше да е сигурен, че всичко е наред.

Джудженцата работеха здравата. Всяко си имаше задача.

Денис отваряше писмата, изпратени от хиляди момчета и момичета.

Бабс проверяваше дали те са били послушни. 

Марки четеше какво искат добрите деца за Коледа.

А Бет правеше списъци на всички играчки, които трябваше да изработят.

Пади и Пип работеха на машината за играчки. Пади четеше названието на играчката и името на детето. 

// Image 1 page 6: speech bubble – Един робот за Джон!

Пип записваше това в компютъра. Машината направи робота… 

...опакова го... 

...и му лепна етикет. 

Алфи метеше пода в склада. Той имаше най-досадната работа в цялата фабрика. Беше му толкова скучно, че често... заспиииваше... 

// Image 1 page 8: speech bubble – Хър-хъъъъър!

Събуди се, Алфи! – изгърмя над главата му гласът на Дядо Коледа. – Всички си тръгнаха. Време е да се прибираш.

\- Колко хубаво! – прозя се Алфи. 
\- Ти винаги заспиваш на работа – въздъхна Дядо Коледа. 

Сега си върви - заръча той - и не идвай утре, ако не си напълно буден.

// Image 1 page 9: speech bubble – Не е честно!

Алфи унило закрачи из притихналата фабрика. - Ако отговарях за машината за играчки, никога нямаше да ми е скучно - каза си той. 

Алфи често си мечтаеше да разгледа вълшебната машина по-отблизо. Сега беше моментът!

Той се покатери на машината и надникна в главната тръба. 
Изведнъж загуби равновесие... 

// Image 1 page 10: speech bubble – Олеле!

...и падна в тръбата!

// Image 2 page 10: speech bubble – Ааааа!

Няколко часа по-късно Алфи дойде на себе си. Лежеше сред колела, винтчета и жици. 

\– Трябва да съм изгубил съзнание при падането - помисли си той.

// Image 1 page 11: speech bubble - Как ще се измъкна от тук?

Изведнъж усети как стените се разтърсват. Пади и Пип пускаха машината.

\– Помощ! - викна джудженцето. - Ще стана на парченца!

Алфи опита да се изкатери по тръбата, за да излезе. Но колкото повече се мъчеше да се измъкне, толкова повече се заплиташе в жиците.

// Image 1 page 12: speech bubble – Помощ!

Мятането на Алфи се отрази върху работата на машината. Първите няколко играчки излязоха добре...

// Image 1 page 13: speech bubble - Много са хубави!

Следващите играчки обаче изглеждаха странно...

// Image 1 page 14: speech bubble – Какво става?

И все по странно...

// Image 2 page 14: speech bubble – Ама как така?

И все по-странно...

// Image 3 page 14: speech bubble - Кой?

Докъто... 

// Image 4 page 14: speech bubble - Алфи?

Машината започна да бълва стотици малки куклички Алфи. Дядо Коледа се опита да я изключи, но тя не спираше.

Накрая машината се закашля силно, разтресе се и изкиха самото джудже.

Дядо Коледа се ядоса много. 

\– За да поправим машината, ще са нужни седмици - смъмри той Алфи. – А имаме да правим още хиляди играчки!

// Image 1 page 17: speech bubble – Ссс-съ-жалявам! 

\- Е, вместо играчки ще трябва да раздавам тези куклички – примири се накрая Дядо Коледа. 


И така, вместо ролкови кънки или футболни топки стотици деца получиха за Коледа...

...куклички Алфи! 

Децата обаче ги харесаха много и те станаха любимите им играчки! На следващата година Дядо Коледа попучи хиляди писма за такива кукли.

Той се съгласи Алфи да прави куклите на машината, но само при условие че не припарва до голямата тръба.

## Фалшивият Дядо Коледа
Това се случи в нощта срещу Коледа. Всички в Елховото градче спяха дълбоко. Освен Дядо Коледа, разбира се.

Той спираше шейната си пред всеки дом.

// Image 1 page 22: speech bubble – Стооой!

Промъкваше се през комина.

Пълнеше чорапчетата на децата с подаръци.  

Хапваше си от храната,която му бяха оставили.

// Image 1 page 23: speech bubble – Ммм, вкусно!

Изкачваше се обратно през комина...

// Image 2 page 23: speech bubble – Уф! Трябва да спортувам повече!

И политаше бързо към следващата къща.

// Image 3 page 23: speech bubble – Дий!

Дядо Коледа разпредели бързо подаръците и се приготви да продължи пътя си, но елените ожадняха. 

\– Трябва да пия вода – каза Рудолф.

\- Аз също – каза Скокчо. – Край градчето видяха река. Да се върнем там – предложи Дядо Коледа.

След малко шейната кацна на скования в лед речен бряг.

\- Пийте,но по бързичко! – Подкани елените Дядо Коледа. - Скоро ще се съмне!

Жадните елени пиха и тъкмо се готвеха да тръгнат, иззад дърветата се чу гневен глас:  - Хей, вие, стойте!

Към Дядо Коледа тичаше голяма тълпа. Някои от хората бяха по пижами.

\- Как смееш да разплакваш децата ми! – крещеше една жена. – Трябва да те затворят! – викаше друга .

Дядо Коледа се слиса. – Какво искат? – тихо попита Рудолф. – Нямам представа – отвърна Дядо Коледа.

Неочаквано някой хвърли снежна топка и го удари по носа. - Ох! – извика той. – Какво им става?

\- Какво ли? Ще видиш какво! – изрева един мъж. – Дръжте го!
Към Дядо Коледа полетяха безброй снежни топки.

// Image 1 page 28: speech bubble – Да се махаме от тук!

Той скочи в шейната си. Елените полетяха и след малко Дядо Коледа беше в безопасност.

\- Нищо не разбирам – чудеше се той. 

\- Долу става нещо странно – каза Танцьор.

\- Ей, я вижте там! – викна развълнувано Рудолф. – Една шейна съвсем като нашата!

\- Я да слезем и да видим какво става! – реши Дядо Коледа.

Когато се снишиха, той видя, че шейната е стара и раздрънкана. Еленът впрегнат в нея, всъщност беше кон с рога, прикрепени към главата му с ремъци.

В снега имаше стъпки. Дядо Коледа ги последва и те го отведоха до къщата. Той влезе и ахна – в дневната имаше още един Дядо Коледа.

До елхата седяха две малки деца, облени в сълзи. – Направил съм грешка, деца! – Говореше другият Дядо Коледа. – Били сте непослушни, затова си вземам подаръците обратно.

// Image 1 page 31: speech bubble – Пусни чувала,крадецо!

\- Олеле! – стресна се фалшивият Дядо Коледа, когато видя истинския, грабна чувала и побягна навън.

Измамникът скочи в шейната си, пълна с откраднати подаръци, и препусна бързо.

Дядо Коледа изтича при Рудолф.Трябва да го настигнем! – извика той.
Елените полетяха и скоро догониха крадеца. Той скочи от шейната си и побягна по една тясна уличка.

В края на уличката имаше стена. Измамникът се прехвърли през нея, но за Дядо Коледа стената се оказа прекалено висока.

// Image 1 page 33: speech bubble - Ще го науча аз!

Дядо Коледа изтича обратно до своята шейна. Качи се, прелетя над стената и се спусна над измамника.

Той погледна изплашено нагоре, а Дядо Коледа изсипа върху него цял чувал с подаръци. Купища пакети затрупаха фалшивия Дядо Коледа.

// Image 1 page 34: speech bubble 1 - Специална доставка!, speech bubble 2 – Помощ!

Дядо Коледа заведе крадеца обратно във всички къщи, които беше обрал, и върна на всички откраднатите подаръци.

// Image 1 page 35: speech bubble - Урааа за истинския Дядо Коледа!

След това Дядо Коледа направи една последна, специална доставка в градчето – доставка за местната полиция.

## Почивният ден на Дядо Коледа
От всички дни в годината Дядо Коледа най-много обича 26 декември. Това е неговият почивен ден.

Веднъж, след една много претоварена коледна нощ, Дядо Коледа дочака почивния си ден с голямо нетърпение.

Най-после той се отпусна в своето най-меко кресло с чаша горещ шоколад и парче коледен сладкиш.

Но тъкмо взе и една дебела книга и се настани от удобно по-удобно, в стаята се втурнаха две джуджета.

// Image 1 page 40: speech bubble 1 – Дядо Коледа, ела!, speech bubble 2 – Моля те, помогни ни!

\- Не можем да си влезем в къщи! – викаше Пади.

\- Една огромна бяла мечка е запречила пътя! – обясняваше Пип.

Дядо Коледа въздъхна и тръгна след джуджетата към тяхната къщичка. Пред него една свирепа бяла мечка ходеше напред-назад.

// Image 1 page 41: speech bubble – Рррррр!

\- Ако имах месо, можех да я подмамя и да я отведа – каза Дядо Коледа.

\- Ние имаме няколко наденички в кухнята – възкликна Пип. – Само че как да ги вземем?

\- Мисля, че знам как – рече Дядо Коледа. Той мина зад къщата, изкачи се на покрива и се спусна през комина.

След малко се появи отново с една бяла, космата купчинка в ръце.

\- Бяло мече! – ахна Пип. – Трябва да е влязло през отворения прозорец.

\- Ето защо мечката не е искала да ви пусне в къщата – каза Дядо Коледа. – Пазела е детето си.

Мечката и мечето си тръгнаха и скоро изчезнаха зад високите снежни преспи.

// Image 1 page 43: speech bubble 1  - Е, вече мога да се върна при моя сладкиш., speech bubble 2 - Благодаря ти, Дядо Коледа!

Дядо Коледа се прибра и се разположи удобно в креслото си.

Изведнъж вратата се отвори и в стаята се втурна още едно разтревожено джудже.

\- Какво има, Марки? – опита се да го успокои Дядо Коледа.

// Image 1 page 44: speech bubble 1 – Виж!, speech bubble 2 -  Формуляр за доставка / име: Джейсън Джефрис / адрес:  Австралия / иска: велосипед / подпис при доставка на подаръка

\- Изпуснали сме едно дете от списъка! – извика джуджето.
\- Ти вземи един велосипед, а аз ще приготвя шейната – каза Дядо Коледа уморено.

Час след това той се приземи пред къщата на Джейсън. Докъто носеше велосипеда, чу гласове.

\- Може би ще получиш червен велосипед догодина, сине – говореше някой.

// Image 1 page 45: speech bubble  - О, тате!

Дядо Коледа погледна велосипеда. Той беше син! Ами сега?

Дядо Коледа отлетя до Северния полюс и веднага се върна с червен велосипед. Джейсън заскача от радост, а Дядо Коледа тръгна обратно на север.

Почти беше стигнал до дома си, когато изведнъж чу вик: - Помощ! Помощ! 

Дядо Коледа се надвеси от шейната, за да види какво става.

На брега на едно замръзнало езеро стоеше уплашен селянин. Овцете ми отидоха на леда, а той започна да се пропуква! – викаше той.

// Image 1 page 47: speech bubble - Моля те, не ги оставяй да се удавят!

Дядо Коледа насочи шейната към овцете. 

\– Задръжте шейната над стадото! – викна той на елените.

После се наведе, грабна една овца и я вдигна в шейната.

Една по една Дядо Коледа натовари всички овце в шейната си. Когато качи и последната овца, ледът се пропука.

Така Дядо Коледа спаси цялото стадо.

// Image 1 page 49: speech bubble 1 – Ето ти овцете – живи и здрави!, speech bubble 2  - Благодаря ти, Дядо Коледа!

Старецът беше много уморен. С мъка се качи в шейната и се отправи към Северния полюс. Като пристигна у дома беше останал почти без сили.

\- Шоколадът ми сигурно вече е истинал – въздъхна той, - а сладкишът ми е станал по-твърд от сухар! Но край камината го чакаше изненада.

// Image 1 page 50: speech bubble – Колко е хубаво!

На масичката до креслото му стояха чаша с димящ шоколад, чиния с пресни сладкиши и купчинка книги с приказки. А край камината се грееха любимите му пантофи.

В това време на вратата се потропа и стаята се напълни с джудженца.

// Image 1 page 51: speech bubble - Добре дошъл у дома, Дядо Коледа!

\- Колко сте мили! – благодари им Дядо Коледа . – Направихме го с радост, Дядо Коледа – каза Пади. – ти ни показа колко важно е да бъдеш добър!